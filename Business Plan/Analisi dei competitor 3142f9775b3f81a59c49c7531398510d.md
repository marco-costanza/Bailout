# Analisi dei competitor

Il mercato di nostro interesse si compone sia di competitor internazionali (che dettano lo standard ma faticano ad approcciare il mercato italiano localizzato) sia di attori nazionali che presidiano singole nicchie (hardware, custodia centralizzata o formazione generalista). L'attuale panorama competitivo è dominato da operatori generalisti focalizzati su trend speculativi passeggeri e altcoin. Nessuno in Italia offre un approccio 100% integrato che comprenda la formazione accessibile e la consulenza ingegneristica per l'adozione tecnica reale e definitiva del protocollo.

### GRUPPO A: I Benchmark Internazionali (Siti di riferimento)

Anche se lontani, sono fondamentali da studiare perché attraggono e definiscono i parametri della domanda per la fascia HNWI e le Corporate.

### 1. The Bitcoin Way (USA)

- **Modello di Business:** Vendono assistenza IT premium su misura per bitcoiner. Non vendono crypto, ma configurano nodi, sistemi complessi e forniscono assistenza on-demand e retainer mensili.
- **Punto di Forza:** Danno estremo valore al tocco "umano" su macchine molto respingenti, ponendosi come un reparto informatico a chiamata.
- **Punto Critico:** Lavorando molto in remoto con formati a ore staccate, sono percepiti come freddi ed escludono del tutto il panorama della formazione accessibile per il grande pubblico.
- **Lezione per Bailout:** Sfruttare **Bailout P2P** per offrire un intervento risolutivo 1-to-1 in videochiamata che azzeri l'errore umano. Colmare il loro vuoto formativo offrendo **Bailout Protocols**, un ecosistema basato su videocorsi per l'educazione di base e avanzata.

### 2. Unchained (USA)

- **Modello di Business:** Pionieri del mondo Corporate e Wealth. Lavorano con i servizi finanziari veri e propri e custodie Multisig Collaborative.
- **Punto di Forza:** Il Multisig Collaborativo elimina la paura della self-custody sapendo che l'azienda possiede una chiave di backup.
- **Punto Critico:** È un istituto di natura regolamentata, ed essendo KYCato cede sovranità. Il rischio Lending erode il capitale in procedure bancarie.
- **Lezione per Bailout:** Attaccare questo modello proponendo **Bailout TimeChain**, fornendo progettazione e setup di architetture complesse e multisig avanzati per successione aziendale o eredità digitale. L'approccio di Bailout garantisce un'etica rigorosamente no-custodial e high-privacy, mantenendo la totale sovranità del cliente.

### 3. Casa (USA)

- **Modello di Business:** Piattaforma SaaS (software in abbonamento). Propone piani multi-firma a costi crescenti con subscription.
- **Punto di Forza:** Design fenomenale. Hanno reso la sicurezza multi-firma utilizzabile da chiunque.
- **Punto Critico:** Crea altissima dipendenza dal proprio layer software proprietario. Nei tier a basso costo offrono solo un chatbot.
- **Lezione per Bailout:** Intercettare la loro utenza tramite la membership annuale **Bailout Protocols** a 499€. Offrire un assistente AI addestrato sui materiali proprietari per il supporto allo studio , ma indirizzare le reali necessità operative pratiche verso le consulenze dedicate **Bailout P2P**, evitando costosi e vincolanti software proprietari.

### GRUPPO B: I Competitor Nazionali in Italia

Sono le aziende verso le quali l’utente sfugge se Bailout perde presa informativa.

### 4. CheckSig

- **Modello di Business:** Custodiscono materialmente i Bitcoin chiedendo una fee percentuale all’anno (AUM) e percentuali sulle compravendite.
- **Punto di Forza:** Istituzionalità italiana pura. Hanno revisioni Deloitte e assicurazioni furto che rassicurano l’investitore tradizionale.
- **Punto Critico:** Contravviene alla regola d'oro della sovranità digitale delegando la custodia a terzi. Il costo a rendita passiva (AUM) polverizza il capitale dell’investitore nel lungo periodo.
- **Strategia di Attacco Bailout:** Demolire concettualmente la fee a volume puntando sulla leva del costo opportunità. Il costo di un intervento ingegneristico chiuso **Bailout P2P** da 500€ equivale a una polizza assicurativa impercettibile rispetto all'esproprio o ai costi di affidamento prolungato a un exchange terzo.

### 5. Plan B Network (Lugano/IT)

- **Modello di Business:** Education Pura e Meetup. Vendita di grossi ticket formativi e macro-eventi in loco.
- **Punto di Forza:** Brand potentissimo e grossa community alle spalle per organizzare convegni.
- **Punto Critico:** Approccio generalista di massa. Manca totalmente il supporto ingegneristico pratico e l'esecuzione tecnica privata a domicilio o 1-to-1.
- **Strategia di Attacco Bailout:** Posizionarsi come il partner ingegneristico finale. Laddove Plan B si ferma alla teoria in grandi aule, Bailout subentra con **Bailout TimeChain** e **Bailout P2P** per fornire supporto pratico e puro setup di sicurezza ai privati avanzati e agli HNWI, che esigono privacy assoluta e non vogliono esporre i propri bisogni in eventi pubblici.

### 6. Bitcoin 4 Business

- **Modello di Business:** Focus esclusivo al 100% sulla divisione B2B (Aziendale/POS BTCPay).
- **Punto di Forza:** Pionieri in Italia per l'integrazione di pagamenti per commercianti e fiscalità aziendale/legale.
- **Punto Critico:** L'esclusività sul B2B tralascia la tutela patrimoniale individuale prima che la ricchezza confluisca in azienda.
- **Strategia di Attacco Bailout:** Coprire l'intero spettro dell'adozione. Mentre l'azienda viene seguita per gateway di pagamento Lightning tramite **Bailout TimeChain** , il founder viene educato tramite l'ecosistema **Protocols** e assistito nel setup della propria privacy e successione personale con i servizi dedicati. Le esigenze di tesoreria o asset allocation verranno poi reindirizzate alla nostra boutique WhaleStreet.

### 7. SicurezzaBitcoin (Marco Cattaneo)

- **Modello di Business:** Freelancer puro; consulenze pagate all’ora e affiliazioni referral su hardware.
- **Punto di Forza:** Verticalità assoluta sulla privacy cypherpunk. Pioniere ampiamente stimato.
- **Punto Critico:** Struttura "One-man band". Le aziende e i capitali importanti necessitano di partner istituzionali e strutturati, non di singoli freelancer su Telegram.
- **Strategia di Attacco Bailout:** L’utente deve percepire Bailout come un network strutturato e sicuro. Invece di un singolo individuo, Bailout offre una docenza d'élite composta da un intero network di professionisti , posizionandosi come l'unica scelta logica e istituzionale per le aziende che necessitano di garanzie di qualità operative.

### GRUPPO C: Il Settore Mining e Dati (B2B Estremo)

### 8. Alps Blockchain

- **Modello di Business:** Gestione massiva e costruzione di enormi container per il mining collegati a grosse centrali.
- **Punto di Forza:** Sono i colossi italiani su grande scala, con accesso a macchine ASIC a prezzi imbattibili.
- **Punto Critico:** Operano su budget milionari. Ignorano completamente le PMI o i privati che vogliono monetizzare piccoli surplus energetici.
- **Strategia di Attacco Bailout:** Focus d’assalto come leader nel mercato micro-ingegneristico e industriale tramite **Bailout TimeChain**. Creiamo e pianifichiamo l'infrastruttura per mining farm casalinghe e industriali su misura, servendo l'imprenditore energivoro che desidera ottimizzare le proprie risorse e che viene ignorato dai grandi fondi speculativi.